# Information-technology-in-education
Θέμα 1ο:
Να δημιουργήσετε ένα Εκπαιδευτικό / Διδακτικό Σενάριο που θα περιλαμβάνει
την χρήση Τεχνολογιών Πληροφορικής και Επικοινωνιών. Πιο αναλυτικά,
ζητείται :
Α. Να περιγράψετε τον τρόπο διδασκαλίας μιας διδακτικής ενότητας, ενός διδακτικού
αντικειμένου που θα επιλέξετε εσείς, με διάρκεια 3 ώρες. Στη περιγραφή θα
προσδιορίζονται:
i. Το αντικείμενο διδασκαλίας.
ii. Η ομάδα εκπαιδευομένων στην οποία απευθύνεται (π.χ. παιδιά προσχολικής
ηλικίας, ενήλικοι κλπ).
iii. Οι στόχοι που αναμένονται να επιτευχθούν.
iv. Τα μοντέλα μάθησης που θα χρησιμοποιηθούν
v. Τα μέσα – τεχνολογίες πληροφορικής και επικοινωνιών που θα χρησιμοποιήσετε
Στην περιγραφή του σεναρίου σας θα πρέπει να περιλάβετε τουλάχιστον τρεις Web
2.0 εφαρμογές (είτε ως μέσο για να παρουσιάσει-διδάξει κάτι ο εκπαιδευτικός, είτε
ως τρόπο για να ανακαλύψει-οικοδομήσει ο μαθητής μόνος του την γνώση, είτε ως
μέσο αυτοαξιολόγησης). Εξηγήστε – τεκμηριώστε γιατί επιλέξατε τις συγκεκριμένες
εφαρμογές και τι θέλετε να πετύχετε με την χρήση αυτών.
Επιπλέον, στην περιγραφή μπορεί να χρησιμοποιήσετε και άλλες εφαρμογές
πληροφορικής (π.χ. επεξεργαστή κειμένου, επεξεργαστή εικόνας, το διαδίκτυο, άλλες
εκπαιδευτικές εφαρμογές κλπ), καθώς και άλλα μέσα διδασκαλίας (π.χ. τον πίνακα
της τάξης).
Β. Να δημιουργήσετε το σενάριο ως παραδοτέο, βάσει των προτύπων που
παρέχονται από το «Φωτόδεντρο Εκπαιδευτικά Σενάρια» ή άλλων αντίστοιχων
προτύπων που ακολουθούν αντίστοιχη δομή. Σε κάθε περίπτωση θα πρέπει να κάνετε
σχετική αναφορά για το πρότυπο που χρησιμοποιήσατε και να τεκμηριώσετε την
επίτευξη των στόχων του και την αξιολόγησή του. Αναλύστε και τεκμηριώστε κάθε
στοιχείο της δομής του σεναρίου που αναπτύξατε.

Θέμα 2ο
:
Να δημιουργήσετε ένα Εκπαιδευτικό Ιστολόγιο (Blog) επιλέγοντας και
αναλύοντας το ρόλο του δημιουργού / διαχειριστή του ιστολογίου.
Πιο αναλυτικά ζητείται :
Α. Να δημιουργήσετε το ιστολόγιο σε όποια πλατφόρμα επιθυμείτε, βάσει των
γενικών οδηγιών που αναφέρθηκαν στις σχετικές διαλέξεις. Ως παραδοτέο της
εργασίας σας, να περιγράψετε αναλυτικά τα βήματα δημιουργίας, την σχετική
πλατφόρμα που χρησιμοποιήσατε και να συμπεριλάβετε σχετικά στιγμιότυπα οθόνης
(screenshots) τόσο από τη δημιουργία όσο και από τις βασικές σελίδες του
ιστολογίου σας κατόπιν της δημοσίευσής του.
Β. Να παρουσιάσετε συνοπτικά ένα εκπαιδευτικό σενάριο για την ένταξη του
ιστολογίου που δημιουργήσατε στη μαθησιακή διαδικασία το οποίο θα περιλαμβάνει
κατ’ ελάχιστο τα εξής στοιχεία :
i. Η ομάδα εκπαιδευομένων στην οποία απευθύνεται (π.χ. παιδιά προσχολικής ηλικίας,
ενήλικοι κλπ).
ii. Οι στόχοι που αναμένονται να επιτευχθούν.
iii. Το υλικό το οποίο έχετε αναρτήσει
iv. τα βασικά χαρακτηριστικά του και
v. τις δραστηριότητες των εκπαιδευομένων μέσω αυτού καθώς και τις πιθανές του
χρήσεις ως εκπαιδευτικό μέσο
Γ. Να εξηγήσετε τους λόγους που τεκμηριώνουν το χαρακτήρα του ιστολογίου που
κατασκευάσετε ως εκπαιδευτικό.

Θέμα 3ο
Α. Να δημιουργήσετε μία Ιστο-ερεύνηση (webquest) για τη διδασκαλία μιας
ενότητας ενός διδακτικού αντικειμένου. Τόσο το διδακτικό αντικείμενο και η
αντίστοιχη ενότητα όσο και η ομάδα εκπαιδευομένων που θα αφορά επιλέγεται από
εσάς.
Κατά το σχεδιασμό και δημιουργία της ιστο-εξερεύνησης λάβετε υπόψη τις
ακόλουθες απαιτήσεις :
1. Να ακολουθήσετε τη δομή και να συμπεριλάβετε τα δομικά στοιχεία των ιστοεξερευνήσεων που έχουμε αναφέρει στις διαλέξεις και που περιλαμβάνονται
στο εκπαιδευτικό υλικό που έχει αναρτηθεί στη σελίδα του μαθήματος στο
gunet.
2. Στις σελίδες της ιστο-εξερεύνησης που θα δημιουργήσετε θα πρέπει:
i. Να προσδιορίσετε την κεντρική ιδέα της ιστο-εξερεύνησης, το
διδακτικό αντικείμενο και την αντίστοιχη ενότητα που αφορά
ii. Να προσδιορίσετε την ομάδα στόχο / ομάδα εκπαιδευομένων στην
οποία απευθύνεται η ιστο-εξερεύνηση
iii. Να προσδιορίσετε τους στόχους που αναμένονται να επιτευχθούν
μέσω της ιστο-εξερεύνησης
iv. Να προσδιορίσετε τους ρόλους των εκπαιδευομένων καθώς και την/τις
εργασία/ες που πρόκειται να αναλάβουν
v. Να αναλύσετε τη διαδικασία και τις δραστηριότητες που καλούνται να
υλοποιήσουν οι εκπαιδευόμενοι.
vi. Να χρησιμοποιήσετε τουλάχιστον δύο (2) web 2.0 εφαρμογές σε
κάποιο από τα στάδια της ιστο-εξερεύνησης
vii. Να χρησιμοποιήσετε τουλάχιστον δύο (2) μαθησιακά αντικείμενα –
εφαρμογές (από το Φωτόδεντρο ή οποιαδήποτε άλλη αντίστοιχη
εφαρμογή όπως π.χ. HotPotatoes) σε κάποιο από τα στάδια της ιστοεξερεύνησης
viii. Να προσδιορίστε – αναφέρετε προτεινόμενες πηγές από τις οποίες οι
εκπαιδευόμενοι θα αντλήσουν πληροφορίες ή/και τυχόν εκπαιδευτικό
υλικό.
ix. Να περιγράψετε με σαφήνεια τον τρόπο αξιολόγησης των μαθητών με
βάση συγκεκριμένα κριτήρια με τη δημιουργία κατάλληλης ρουμπρίκας
αξιολόγησης
Β. Να αξιολογήσετε την ιστο-εξερεύνηση που δημιουργήσατε με τη ρουμπρίκα
αξιολόγησης ιστο-εξερευνήσεων που έχει αναρτηθεί στη σελίδα του μαθήματος στο
gunet
Γ. Στο τελικό παραδοτέο του θέματος πρέπει να περιλαμβάνονται :
1. Αναφορά του λογισμικού που χρησιμοποιήσατε για τη δημιουργία της Ιστοεξερεύνησης
2. Περιγραφή των βημάτων που ακολουθήσατε για τη δημιουργία της ιστοεξερεύνησης συνοδευόμενη από αντίστοιχα αποθηκευμένα στιγμιότυπα
οθόνης (screen shots) από τα οποία να προκύπτει η υλοποίηση των
απαιτήσεων του υπο-ερωτήματος Α
3. Δικαιολόγηση – Εξήγηση των λόγων για τους οποίους συμπεριλάβατε τις
συγκεκριμένες τεχνολογίες σύμφωνα με τις προαναφερόμενες απαιτήσεις.
4. Η ρουμπρίκα αξιολόγησης του υπο-ερωτήματος Β κατάλληλα συμπληρωμένη.
Δ. Σημειώστε ότι η Ιστο-εξερεύνηση θα δημιουργηθεί τοπικά στον υπολογιστή σας
και δεν απαιτείται να την «ανεβάσετε» σε κάποιο server ούτε και να τη
δημοσιεύσετε στο διαδίκτυο.

Θέμα 4ο
Να δημιουργήσετε ένα μάθημα ασύγχρονης εκπαίδευσης χρησιμοποιώντας
την ανοικτού κώδικα εφαρμογή moodle.
Σκοπός της εργασίας είναι να οργανώσετε-σχεδιάσετε το μάθημα και όχι να
ετοιμάσετε το εκπαιδευτικό υλικό.
Για την δημιουργία του μαθήματος λάβετε υπόψη τις ακόλουθες απαιτήσεις.
Α. Δηλώστε-ρυθμίστε κατάλληλα το μάθημα ώστε να ακολουθεί την εβδομαδιαία
μορφή.
Β. Μπορείτε να επιλέξετε οποιοδήποτε διδακτικό αντικείμενο καθώς και τις
σχετικές ενότητες. Δημιουργήστε τουλάχιστον τρεις (3) διαφορετικές
διδακτικές ενότητες.
Γ. Ως εκπαιδευτικό υλικό μπορείτε να χρησιμοποιήσετε αρχεία κειμένου (αρχεία pdf),
παρουσιάσεις, βίντεο, εικόνες, εφαρμογές, links κλπ που υπάρχουν ως ελεύθερα
διαθέσιμα στο Internet (αν θέλετε μπορείτε να ετοιμάσετε και να συμπεριλάβετε και
το δικό σας υλικό).
Δ. Το μάθημα που θα ετοιμάσετε θα πρέπει να περιλαμβάνει σε κατάλληλους χώρους:
1. Γενική περιγραφή στην οποία θα αναφέρονται και οι στόχοι του μαθήματος
2. Ποικιλία από πηγές και αρχεία εκπαιδευτικού υλικού
3. Τεστς αυτοαξιολόγησης τριών τουλάχιστον διαφορετικών τύπων,
δημιουργημένα στο περιβάλλον του moodle
4. Ρύθμιση και εμφάνιση βαθμολογίας των εκπαιδευομένων
5. Ημερολόγιο για την ενημέρωση συμβάντων
6. Χώρο ανακοινώσεων
7. Χώρο συζητήσεων
8. Wiki
Ε. Σημειώστε ότι το σύστημα Moodle θα το «στήσετε» τοπικά στον υπολογιστή
σας και δεν απαιτείται να το «ανεβάσετε» σε κάποιο server ούτε και να το
δημοσιεύσετε στο διαδίκτυο.
Στ. Για τις ανάγκες τεκμηρίωσης της ανάπτυξης του συστήματος και ως παραδοτέο
στην εργασία περιγράψτε σε κείμενο τα βήματα που ακολουθήσατε για την
δημιουργία του online μαθήματος και προσθέστε αντίστοιχα στιγμιότυπα
οθόνης (screenshots) από το σύστημά σας.

Θέμα 5ο
Επιλέξτε οποιαδήποτε τρία (3) Συστήματα Διαχείρισης Μάθησης και να τα
συγκρίνετε βάσει βαθμού υποστήριξης συγκεκριμένων λειτουργικοτήτων.
Για τη σύγκριση αυτή να λάβετε υπόψη τις ακόλουθες απαιτήσεις.
Α. Τα συστήματα που θα επιλέξετε πρέπει να υποστηρίζουν – υποβοηθούν τη
μάθηση με ανάπτυξη έργου, την προβληματοκεντρική μάθηση, την
ανακαλυπτική μάθηση καθώς και τη συνεργατική μάθηση.
Β. Για την σύγκριση των συστημάτων που θα επιλέξετε, να χρησιμοποιήσετε το
«υπόδειγμα σύγκρισης Εκπαιδευτικών Περιβαλλόντων Διαδικτύου με βάση
το βαθμό υποστήριξης της λειτουργικότητας», που παρουσιάσαμε στις
διαλέξεις του μαθήματος και που περιλαμβάνεται στο εκπαιδευτικό υλικό που έχει
αναρτηθεί στο gunet.
Γ. Για τις ανάγκες συμπλήρωσης του σχετικού πίνακα και τον υπολογισμό του
«Συνολικού Βαθμού Πληρότητας Υποστήριξης» κάθε συστήματος, απαιτείται ο
καθορισμός Βαθμού Σημαντικότητας τον οποίο σε κάθε περίπτωση πρέπει να
αιτιολογήσετε.
Δ. Στα παραδοτέα της εργασίας θα πρέπει :
1. Να αναφέρετε τα Συστήματα Διαχείρισης Μάθησης που επιλέξατε καθώς και
να εξηγήσετε συνοπτικά γιατί επιλέξατε τα συγκεκριμένα συστήματα
2. Να συμπληρώσετε τον πίνακα υπολογισμού του «Συνολικού Βαθμού
Πληρότητας Υποστήριξης» για τα τρία συστήματα που επιλέξατε και να
υπολογίσετε το «Συνολικό Βαθμό Πληρότητας Υποστήριξης» για κάθε ένα από
αυτά.
3. Να εξηγήσετε / τεκμηριώσετε το Βαθμό Σημαντικότητας που χρησιμοποιήσατε
για κάθε λειτουργικότητα στον πίνακα υπολογισμού του «Συνολικού Βαθμού
Πληρότητας Υποστήριξης»
